---
layout: post
title: Lean startup
categories: [Agilní metodiky, Produkt]
author: Lukáš Bednařík
author-link: https://lukasbednarik.cz
---

Vyvíjíte produkt a netušíte, jak budou zákazníci reagovat.
Startup znamená stavět produkt v prostředí extrémní nejistoty.
Strávíte tři měsíce zjišťováním požadavků zákazníka, šest až devět
měsíců vývojem produktu a pak konečně ukážete své dílo zákazníkovi.
A uspějete...

<!--more-->

Uspějete v tom, že uvidíte, co se stane. S produktem nejspíše nepochodíte.
Zákazníci si budou stěžovat, že produkt nefunguje, jak si představovali,
že neřeší jejich problém a že ho vlastně vůbec nechtějí používat.
To nevadí, něco jste se přece naučili.

## Učení je slabá výmluva

Omlouvat svůj neúspěch tím, že jsme se alespoň něco naučili, je slabá výmluva.
Opravdu je potřeba trávit devět měsíců vývoje jen proto, abychom se *něco naučili*?
Nejde učení nějak urychlit? Zlevnit? Samozřejmě, že jde. Právě o tomto problému mluví
metodika lean startup.

## Validated learning

Tzv. *validated learning* je krok učení, v němž jsme mohli projít celou smyčkou
*build-measure-learn* a něco se naučit. Sestavili jsme MVP (Minimum Viable Product),
produkt, který jen tak tak uspokojuje potřebu zákazníka. Produkt jsme ukázali zákazníkovi
a "změřili" jeho reakci. Nakonec jsme ze získaných dat vyvodili závěry, které použijeme
při dalším vývoji produktu.

Možná, chceme-li uvést na trh novou aplikaci, nemusíme celou aplikaci ihned vyvíjet.
Možná stačí jen webové stránky s videem. Nastavíme PPC reklamu a můžeme ihned sledovat,
kolik lidí by si aplikaci stáhlo. Takto bychom zjistili zájem lidí ještě předtím,
než jsme napsali první řádku kódu. Možná už tady můžeme použít feedback zákazníků
a upravit další návrh. Cílem lean startupu je maximálně zkrátit smyčku
*build-measure-learn* a produkt uvádět na trh po nejmenších možných kouscích.
I ten sebemenší pokrok ve vývoji jde ihned k zákazníkovi abychom zjistili, jak zákazník reaguje.
Touto flexibilitou a schopností učit se rychleji než konkurence lze postavit skvělý produkt,
jak píše Eric Ries v knize Lean Startup, i v prostředí extrémní nejistoty.
