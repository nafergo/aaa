---
layout: post
title: Uznání členů organizace
categories: [Firemní kultura]
author: Lukáš Bednařík
author-link: https://lukasbednarik.cz
---

Je oceňován osobní výkon, týmový výkon nebo relativní výkon vůči někomu?
Případně není odměněn výkon, ale dobré vycházení s jinými lidmi?
Jakým způsobem si zaměstnanci mohou získat uznání při začleňování do společnosti?

## Obsah

- [Relativní výkon](#relativní-výkon)
- [Absolutní osobní výkon](#absolutní-osobní-výkon)
- [Výkon týmu](#výkon-týmu)
- [Loajalita](#loajalita)
- [Žádné uznání](#žádné-uznání)

- [Zpět na: Firemní kultura](/firemni-kultura/)

## Relativní výkon

> Stanovisko: Jsem nejlepší!

Pravidla jsou: Být lepší než ostatní. Být nejlepší v týmu nebo na oddělení.
Oceňování relativního výkonu může zlepšit rychlost práce soutěživých
jednotlivců, nikoliv však celkovou spolupráci v organizaci.

![Relativní výkon zaměstnance](/images/blog/relativni-vykon.png)

Dle rčení "mezi slepými jednookým králem" může i nejlepší člověk ve firmě být stále začátečníkem v oboru.

## Absolutní osobní výkon

> Stanovisko: Jsem skvělý!

Cení se schopnost rychle a kvalitně řešit zadané úkoly, čímž si zaměstnanci získávají
respekt svých nadřízených i kolegů.

![Absolutní výkon zaměstnance](/images/blog/absolutni-vykon.png)

Problém s oceněním absolutního výkonu je, že žádné "absolutní měřítko" vlastně neexistuje.
Hodnotící člověk je tak ponechán svému osobnímu měřítku, které je většinou pro
hodnocenou osobu lichotivé. Tento typ hodnocení ve velmi čisté formě můžeme najít
například u výzkumníků,
kteří jsou velmi specializovaní a nelze je jednoduše srovnávat s ostatními zaměstnanci.

## Výkon týmu

> Stanovisko: My jsme skvělí!

Měřit výkon týmu můžeme opět absolutním nebo relativním porovnáním. Relativní porovnání
srovnává tým s jiným týmem, absolutní porovnání hodnotí schopnost týmu řešit zadané úkoly.

![Výkon týmu](/images/blog/tymovy-vykon.png)

Pro výkon týmu je klíčová spolupráce a důvěra.

## Loajalita

> Stanovisko: Můj život stojí za prd.

Není tak důležitý výkon, jako snaha. Cení se práce přesčas, pracovní nasazení,
morálka a dobré vycházení s nadřízenými.

![Loajální zaměstnanec](/images/blog/loajalita.png)

Dosti krajní případ, jak může fungovat kultura loajality, mi popsala kamarádka
pracující na pobočce jedné banky v Olomouci. Ačkoliv pracovní doba končí v pět,
nepřipadá v úvahu, aby někdo odešel dříve, než o půl šesté. Zaměstnanci nezřídka
pracují 10 a více hodin. Paradoxem je, že přesčasy jim nepřikazuje šéf, ale pracovní
nasazení hlídají přímo kolegyně sedící ve stejné kanceláři. Pokud někdo z kanceláře potřebuje
odejít dřív, musí se ostatním výslovně omluvit (ačkoliv svoji pracovní dobu si již odpracoval).

## Žádné uznání

> Stanovisko: Život stojí za prd.

Stanovisko lidí, kterým se ještě nepodařilo začlenit do společnosti.
Tito lidé mají jen velmi málo předpokladů být dobrými zaměstnanci, pokud
se neposunou na jinou úroveň kultury.

- [Zpět na: Obsah](/firemni-kultura-uznani-clenu-organizace/#obsah)
- [Zpět na: Firemní kultura](/firemni-kultura/)
